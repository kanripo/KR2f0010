# -*- mode: mandoku-view; -*-
#+TITLE: 唐大詔令集
#+DATE: 2015-08-24 22:31:29.422938
#+PROPERTY: ID KR2f0010
#+PROPERTY: BASEEDITION WYG    
#+PROPERTY: JUAN 卷七十六
<pb:KR2f0010_WYG_066-1a>¶
欽定四庫全書¶
　唐大詔令集巻七十六¶
　　　　　　　　　　　　宋　宋敏求　編¶
　　典禮¶
　　　省侍¶
　　　　元和元年正月輟朝侍膳勅¶
　　　　元和十一年皇太后寢疾權不聽政勅¶
　　　　大中元年積慶皇后寢疾權不聽政勅¶
<pb:KR2f0010_WYG_066-1b>¶
　　　　大中二年太皇太后寢疾權不聽政勅¶
　　　　咸通六年太皇太后寢疾權不聽政勅¶
　　　服紀¶
　　　　代宗再行期服詔¶
　　　　義安太后服制勅¶
　　陵寢上¶
　　　營卜¶
　　　　九峻山卜陵詔¶
<pb:KR2f0010_WYG_066-2a>¶
　　　充奉¶
　　　　厚奉建陵詔¶
　　　　大行太后山陵修奉事勅¶
　　　扈從靈駕¶
　　　　太祖允百官表請不親至山陵詔¶
　　　　隨靈駕赴陵所詔¶
　　　　親至和陵勅¶
　　　　答百僚不赴陵勅¶
<pb:KR2f0010_WYG_066-2b>¶
　　省侍¶
　　　元和元年輟朝侍膳勅¶
勅朕聞為子之道莫大於寧親順色之方必先於養志¶
此文王之孝曽氏之心每聆遺風常所景行伏以太上¶
皇帝怡神閒館追想大庭將以保静延休滌慮寧體初¶
陽變候舊恙愆和寢食之間有不安節夙夜憂灼豈遑¶
寧居而内奉庭闈冀承安否嘗藥視膳且不暇於衣冠¶
一日萬機固有虧於聽覽庶政闗决遂闕躬親恐中外¶
<pb:KR2f0010_WYG_066-3a>¶
具寮未悉予志起今月十八日以後權不聽政故茲宣¶
示當體朕懷(正月/)¶
　　　元和十一年皇太后寢疾權不聽政勅¶
朕聞事親之禮問安雖限於晨昏為子之心就養在勤¶
於左右斯實虞帝明訓周王遺風朕率而行之不敢有¶
墜伏以皇太后母臨萬國子惠兆人存神保和養素全¶
道屬韶陽改候濡露感恩舊恙有加常膳頓减夙夜惶¶
惕不知所寧今當専奉庭闈躬嘗藥餌脱冠觧帶且無¶
<pb:KR2f0010_WYG_066-3b>¶
暇於寢興負扆臨軒安能親於聽斷起今月三日以後¶
權不聽政故兹宣示宜體朕懐(三月/)¶
　　　大中元年積慶皇太后寢疾權不聽政勅¶
門下朕聞恭孝之道人倫大經省奉之儀臣節攸重况¶
發自誠恪稽諸典謨庶叶禮文式遵前憲伏以積慶殿¶
皇太后坤元降秀皇極居尊道冠母臨訓彰壼職屬時¶
當濡露感切於孝思氣爽保和恙生於寒暑自春歴夏¶
有加無瘳焦憂匪遑旦夕増灼豈尚安於聽斷且欲專¶
<pb:KR2f0010_WYG_066-4a>¶
於候問恐中外具寮未諒予意起今月十四日以後權¶
不聽政故兹宣示宜體朕懷(四月/)¶
　　　大中二年太皇太后寢疾權不聽政勅¶
勅朕聞孝發乎因心服勤於遺體周典著問安之範戴經¶
存就養之文垂為格言式示達禮惟朕小子敢廢前修¶
伏以太皇太后母臨六宫子育羣品清淨養性恬和保¶
神屬時暑小侵違裕不安寢膳未復憂灼靡寧日欲親¶
於藥餌情豈安於聽斷凡有事務且委司存恐中外具¶
<pb:KR2f0010_WYG_066-4b>¶
寮未悉予意起今月二十日以後權不聽政故玆宣示¶
宜體朕懐(五月/)¶
　　　咸通六年太皇太后寢疾權不聽政勅¶
門下朕聞孝養之道發於因心誠敬之文著在前典平¶
居以問安自慰寢疾則省侍宜專太皇太后玉衣兆祥¶
瑶齊啟聖母儀天下德被寰中春秋既髙飲酒㣲减朕¶
親自迎奉移居永安期宿恙就平勿藥有喜而精誠未¶
感良醫無效情方切於焦憂政豈遑於聽斷日須躬問¶
<pb:KR2f0010_WYG_066-5a>¶
以冀平和恐中外具寮未諒予意起今月三十日以後¶
權不聽政故兹宣示宜體朕懷(十一/月)¶
　　紀服¶
　　　代宗行再朞服詔¶
三年之䘮天下達禮茍或變革何以教人朕遘此憫凶¶
攀號罔極公卿固請俾聽朝暮斬焉縗絰痛費心靈豈¶
可更議公除便移諒闇昨見所司儀注以今月十三日¶
大祥十五日從吉仰憑遺㫖又欲抑予切惟哀荒深謂¶
<pb:KR2f0010_WYG_066-5b>¶
未可其百寮並宜以此日釋服朕將此武丁之道成素¶
冠之詩恭守再周不忍權釋凡厥在位宜悉哀懷(羣臣/三表)¶
(請公/除從)¶
　　　義安太后服制勅¶
皇帝為義安皇太后制服重輕事¶
　權知禮部侍郎陳商等狀伏觀義安皇太后遺令皇帝¶
　三日而聽政十三日小祥二十五日大祥二十七日¶
　釋服者皇帝遵奉遺㫖將欲施行臣等商量事貴得¶
<pb:KR2f0010_WYG_066-6a>¶
　中禮從順燮伏以宣懿太后常奉太皇太后之令追¶
　尊徽名附配廟室今云議禮合有等差伏請皇帝降¶
　服朞周行以日易月之制十三日釋服其内外臣寮¶
　便以其日除釋至於所奉陵寢制度法物一事以上即¶
　請准舊例無更降授謹具如前公卿等議大行皇太¶
　后喪禮狀¶
　中書門下奏今月十一日大行皇太后遺令十三日¶
　小祥二十五日大祥二十七日除服者伏見陛下以¶
<pb:KR2f0010_WYG_066-6b>¶
　因心之孝𢎞博愛之仁輟視萬機形於四海非臣等¶
　愚淺敢窺聖德然酌於羣議恐未得中伏思殷周之¶
　禮年代古逺史傳所記簡而未詳自兩漢以降文籍¶
　大備未有兄弟相友三葉重光如聖朝之禮所以母¶
　后之制罕聞故事考禮經之訓時為大體次之順次¶
　之稱次之宜次之臣等奉太皇太后令已命宣懿太¶
　后升祔禰宫昭配之禮既存令典尊親之義必在正¶
　名皇帝服宜有所降期年之制羣臣隨君而服亦從¶
<pb:KR2f0010_WYG_066-7a>¶
　降禮其山陵制度及禮儀法物並如太皇后故事一¶
　無所降雖屈巳申情陛下動循於禮法而酌宜定制¶
　羣臣難抑於義心伏希聖明必賜察納謹具如前¶
勅朕恭承遺令既遵易月之文而公卿庶寮願舉酌中¶
之典徴引古義發揮舊章閎茲敷陳良用酸惻朕嗣纘¶
鴻業豈以自私勉副羣情倍深感切所請降服及山陵¶
制度並依(㑹昌五年正/月十五日)¶
　陵寢上¶
<pb:KR2f0010_WYG_066-7b>¶
　　營卜¶
　　　九嵕山卜陵詔¶
夫生者天地之大德夀者修短之常數故生有七尺之¶
形夀以百齡為限含靈禀氣莫不同焉皆得之於自然¶
不可以分企也雖復廻天轉日之力盡妙窮神之智生¶
必有終皆不能免是以禮記云君即位而為椑莊周云勞¶
我以形息我以死聖人之至鑒通賢之深識著之典誥¶
貽之話言顯説正詞曽無隠諱末代以来明辟葢寡靡¶
<pb:KR2f0010_WYG_066-8a>¶
不矜黄屋之尊慮白駒之過並多拘忌希慕遐齡謂雲車¶
易乗曦輪可駐軌同趨並其弊甚矣有隋之季海内横¶
流豺狠肆暴吞噬黔首邑里凋殘鞠為丘墟朕投袂發¶
憤情深拯溺扶翼義師用濟塗炭賴蒼昊降鑒股肱宣¶
力提劍指麾天下大定氛祲清殄區宇平一反澆弊於¶
淳樸致王道於中和此朕之宿志於斯已畢猶恐身後¶
之日子子孫孫尚習流俗猶循常禮加四重之櫬伐百¶
祀之木勞擾百姓崇厚墳陵今預為此制務從儉約於¶
<pb:KR2f0010_WYG_066-8b>¶
九嵕之山足容一棺而已積以歳月漸以備之木馬塗¶
車土桴葦籥事合古典不為世用又佐命功臣義深舟¶
楫或定謀帷幄或身摧行陣同濟艱危克成鴻業追念¶
在昔何日忘之使逝者無知咸歸寂寞若塋魂有識還¶
如疇曩居止相望不亦善乎漢代時使將相陪陵又給¶
以東園秘器篤送終之義恩意深厚古人之志豈異我¶
哉自今以後功臣宻戚及德業尤著如有薨亡宜賜塋¶
地一所賜以秘器使窀穸時喪事無闕所司依此營備¶
<pb:KR2f0010_WYG_066-9a>¶
稱朕意焉(貞觀十/年二月)¶
　　充奉¶
　　　厚奉建陵詔¶
人子之道存乎色養穹蒼不德鉅創誠深朕觸目哀荒¶
攀號無計終天永訣先逺有期欲報之心不任罔極務¶
崇兆宅庶竭哀懷應縁山陵監䕶鹵簿等事宜令有司¶
備具厚禮不得節减盡庫之所有成遷厝之大儀公卿¶
百寮宜悉朕意¶
<pb:KR2f0010_WYG_066-9b>¶
　　　大行太后山陵修奉事勅¶
葢聞天地至德常存煦育之仁皇王大孝克念述遵之¶
義朕纂承丕構每務躬行而釁禍相延再罹㷀疾大行¶
太后慈順永逺仙馭莫追遺㫖丁寧俾親庶政祗奉號¶
咽不知所措𬗟懷風樹之感俯追龜筮之期以復土方¶
興役車未已慮失農桑之候或貽凍餒之憂惻然憫傷¶
思獲均濟縁山陵所要車牛夫役等除官中自有外並¶
須和雇仍先折本戸夏税錢訖度支以不折估疋段充¶
<pb:KR2f0010_WYG_066-10a>¶
填如本戸所折税錢已盡即所司給付無令損折仍委¶
山陵使與所司切加勾當不得輙令侵欺(元和十一/年三月)¶
　　扈從靈駕¶
　　　太祖允百官表請不親至山陵詔¶
朕永懷罔極實願匍匐園陵今汝等既以宗社事重固¶
相敦廹敬依所請倍増號絶¶
　　　随靈駕赴陵所詔¶
伏以山靈卜兆追號罔極日月遄流先逺將至且如追¶
<pb:KR2f0010_WYG_066-10b>¶
慕之痛感在因心終天之喪思遵達禮来月十一日靈¶
駕發引朕侍從親赴陵所宜令有司隨事供擬¶
　　　親至和陵勅¶
勅朕祗荷丕圖惟仰先訓方追號弓之痛俯臨同軌之¶
期將展孝思宜親營護皇太后義深鳴鳯情極攀龍亦¶
欲專奉靈輿躬及園陵寢廟務盡追摧之道用終哀敬¶
之儀其大行皇帝發引日朕當從皇太后親至陵所宜¶
令中書門下准此指揮(天祐二/年三月)¶
<pb:KR2f0010_WYG_066-11a>¶
　　　荅百僚不赴陵詔¶
朕以痛深創鉅園陵有期冀當復土之辰以慰終天之¶
報而公卿大臣敷陳典故援引今古以為一日萬機不¶
可斯須而曠既執禮而愈切難順情而有違深抑荼蓼¶
之哀懷俯徇股肱之讜議爰因晨省已啟慈順倍極摧¶
傷勉從来請(天祐二/年正月)¶
　¶
　¶
<pb:KR2f0010_WYG_066-11b>¶
　¶
　¶
　¶
　¶
　¶
　¶
　¶
　唐大詔令集巻七十六¶
