# -*- mode: mandoku-view; -*-
#+TITLE: 唐大詔令集
#+DATE: 2015-08-24 22:31:28.856667
#+PROPERTY: ID KR2f0010
#+PROPERTY: BASEEDITION WYG    
#+PROPERTY: JUAN 卷四十九
<pb:KR2f0010_WYG_039-1a>¶
欽定四庫全書¶
　唐大詔令集巻四十九¶
　　　　　　　　　　　　宋　宋敏求　編¶
　　大臣¶
　　　宰相¶
　　　命相六¶
　　　　舒元輿李訓平章事制¶
　　　　鄭覃平章事制¶
<pb:KR2f0010_WYG_039-1b>¶
　　　　李石平章事制¶
　　　　李固言平章事制¶
　　　　陳夷行平章事制¶
　　　　楊嗣復平章事制¶
　　　　裴度中書令制¶
　　　　崔鄲平章事制¶
　　　　崔珙平章事制¶
　　　　杜悰平章事制¶
<pb:KR2f0010_WYG_039-2a>¶
　　　　李回平章事制¶
　　　　崔鉉魏扶平章事制¶
　　　　崔龜從平章事制¶
　　　　魏謩平章事制¶
　　　　裴休平章事制¶
　　命相六¶
　　　舒元輿李訓平章事制¶
出納王命流品衆職覃理化於區夏謹法度於巖廊是¶
<pb:KR2f0010_WYG_039-2b>¶
有文可經邦才惟濟代列於百辟之上俾輝三台之光今¶
我夢勞果獲惟肖爰舉並命以寵非常朝議郎守御史¶
中丞兼刑部侍郎上柱國賜紫金魚袋舒元輿杞梓長材¶
金玉正性道懷丙魏詞贍菁英居然不器之能雅蹈中庸¶
之美自擢領綱紀肅清朝廷碩望允歸於同朝讜言莫匪¶
乎體國守兵部郎中知制誥充翰林學士賜緋魚袋李¶
訓軒纓鼎族河嶽間賢徳茂臯夔文含雅誥窮易超象¶
繫之表吐論成邦國之經洎叅職内庭發揮王度盛業見¶
<pb:KR2f0010_WYG_039-3a>¶
乎造膝明識藹於伏蒲並冲敏執中端粹不倚咸藴莫¶
磷之志克𢎞作礪之規珪璋有聲鸞鳯有采朕常法¶
言髙視所寳惟賢方清化源遂得時傑於戲君執象以¶
端扆臣推公以秉鈞夙夜一心小大同體則和天地序¶
隂陽臻乎治平吾所寢寤爾宜率匡國之道明理人之¶
方俾其致君無愧往哲咸陟樞柄佇𢎞大猷秋官禮闈¶
莫非寵任祗厥成命往惟欽哉往者朕䆒大易皆訓之¶
義也尚未終巻政事之暇宜三兩日一度入翰林元輿¶
<pb:KR2f0010_WYG_039-3b>¶
可守尚書刑部侍郎同中書門下平章事訓可守尚書¶
禮部侍郎同中書門下平章事仍賜紫金魚袋(太和九/年九月)¶
　　　鄭覃平章事制　　　　　　　　歸融¶
朕嗣守丕圖務𢎞至理憂勤是切宵旰靡遑所以庻政¶
萬幾委諸丞相乃者失扵任使妖沴遽生方思正人叅¶
我大柄銀青光禄大夫守尚書右僕射上柱國榮陽郡¶
開國男食邑二千户鄭覃天資直氣岳降上才性惟端¶
莊道本孤峻文含風雅學洞儒𤣥通古今理亂之源逹¶
<pb:KR2f0010_WYG_039-4a>¶
教化損益之要歴踐華貫周旋大僚休聞彰於搢紳政¶
事滿於臺閣載居講席宻勿内庭胷襟洞開肝鬲無隠¶
嘗奏讜論發言有先見之明每勵貞規勇退守獨立之節¶
洎擢膺揆務總領庶官堅操不回墜典皆舉盡瘁憂國¶
竭忠戴君必能毗予一人康濟四海邪正之路既判清¶
濁之流自分於戲秉茲鈞衡委乃髦碩爾其使萬事得¶
其序百官得其人用賢罔不精立法罔不慎弼亮刑政¶
燮和隂陽其聽朕言往踐厥位克紹先德巖廊有光可¶
<pb:KR2f0010_WYG_039-4b>¶
守本官同中書門下平章事㪚官勲封如故(太和九年/十一月)¶
　　　李石平章事制¶
朕嗣立君位精求至道日慎一日於今十年所期輔佐¶
之臣為我致理中立匪懈知無不為今得其人果副僉¶
屬朝議郎尚書户部侍郎判度支上柱國賜紫金魚袋¶
李石操履堅貞志業𢎞茂性合道要識通化源累佐藩¶
方備聞勲績用司夕拜之任旋加尹正之榮爰委財征¶
備宣成効是宜擢膺輔弼俾勵政經爾當勤成務之規¶
<pb:KR2f0010_WYG_039-5a>¶
率致君之道内貞百度外靖四方叅毗宏規課程庶績¶
盡匪躬之節竭宣力之能大振朝綱兼司國計致億兆¶
之庶富成方夏之乂安副予知臣勉茂休烈可朝議大¶
夫守本官同中書門下平章事仍依前判度支勲賜如故¶
(太和九年/十一月)¶
　　　李固言平章事制¶
自昔皇王之有天下也君非臣罔以濟其理臣遇君然¶
後顯其才以調隂陽以承法度雖堯舜不能自聖雖臯¶
<pb:KR2f0010_WYG_039-5b>¶
夔不能自賢君臣相須今古同體余之夢卜實有慕焉¶
檢校兵部尚書兼興元尹御史大夫山南西道節度管¶
内觀察處置等使李固言禀河洛之上靈孕乾坤之間¶
氣孤退獨立公忠自持擅菁英之雄文洞㫖要之奥學¶
仁歸信厚動合典謨巖廊正人中外全德官寮夙望殷¶
乎華夷歴居大僚咸稱厥職乃者擢自輔相委之樞衡¶
不依違以徇人每精恪以憂國植躬而謇諤彌勵純和而¶
節操不渝洎仗鉞漢中頒我條詔端嚴以訓齊師律寛¶
<pb:KR2f0010_WYG_039-6a>¶
恵以綏撫蒸黎遂用徴還俾副公議召至宣室前席與¶
言聽其誠詞皆臻理化是宜再叅大柄正位黄樞為朝¶
廷之股肱聳搢紳之耳目康濟四海毗予一人是非罔¶
及於愛憎任用必分其清濁有犯無隠進思弼違勿忝¶
我知更光爾道可守門下侍郎同中書門下平章事(開/成)¶
(元年/四月)¶
　　　　陳夷行平章事制¶
王者任賢能所以緝熙庶績舉正直期乎獻可弼違茍¶
<pb:KR2f0010_WYG_039-6b>¶
非懋兹大任何以光乎四海翰林學士將仕郎守尚書¶
工部侍郎知制誥兼太子侍讀上騎都尉賜紫金魚袋¶
陳夷行元精降靈厚載儲祉聚蓄英粹作時休祥懷道¶
清貞執德謙茂行髙嵩華𢎞包容之雅量明洞水鏡韜¶
妍虽於黙識貞已滋潔遇物能寛雖墻岸孤峻襟抱夷曠孝友為¶
修巳之具文學誠潤色之餘衆推全才時號端士頃在¶
郎署雅有名稱是用擢居禁宻俾輔導元良論辨見賢¶
人之業教諭得名臣之體星琯屢改才術彌彰古稱旁¶
<pb:KR2f0010_WYG_039-7a>¶
求於夢卜曷若選之於言行是用付以政柄登於台階任¶
茲鈞衡之重處以臯夔之秩人所注意予將仰成勉陳¶
啟沃之術以副具瞻之望可守本官同中書門下平章¶
事㪚官勲賜如故(開元二/年四月)¶
　　　楊嗣復李珏平章事制¶
運行帝載翊贊天工必俟輔臣以宣至化將益秉鈞之¶
重是資並命之求諸道鹽鐡轉運等使正議大夫守戸¶
部尚書上柱國𢎞農郡開國伯食邑七百户賜紫金魚¶
<pb:KR2f0010_WYG_039-7b>¶
袋楊嗣復動必居正言惟在公峻若孤山清猶止水從¶
政禀詩書之教承家達禮樂之源朝議郎守户部侍郎¶
判户部事上柱國賜紫金魚袋李珏質本温明才惟俊¶
茂智能周物𢎞本容非守和有君子之儒可大見賢人¶
之業咸挺為國傑秀禀元精生必為時寳稱希代便蕃清¶
秩操履有常調黄鐘而協諧和朱絃而踈越或總戎重鎮¶
敷惠寧人卒乗有輯睦之功惸嫠著昭蘓之詠洎入司¶
邦賦爰掌版圖事未展長公望猶鬰是可以宰領樞務用弼¶
<pb:KR2f0010_WYG_039-8a>¶
予違叙彞倫而建大中罄訏謨而調元氣乂寧華夏保¶
合神人宜申補袞之規致我垂衣之理於戲孔明匡鼎¶
峙之國尚聞魚水之詞夷吾輔霸業之君猶致鴻翼之¶
論矧予祗荷丕搆雖未克前修造次之間而不忘遵道¶
宵衣旰食一紀於兹災殄尚生於旱蝗黎元屢困於衣¶
食中夜静慮若渉大川將求津涯俟爾而濟爾謂是靡¶
以拂吾心而不行爾謂非靡以徇吾志而茍用開物成¶
務俾人於得時求賢審官寧我以多士則魚水鴻翼夫¶
<pb:KR2f0010_WYG_039-8b>¶
何足言勉副簡求無忝我休命嗣復可守本官同中書¶
門下平章事依前充諸道鹽鐡使珏可守本官同中書¶
門下平章事依前判户部事嗣復勲賜如故珏㪚官勲¶
賜如故(開成三/年正月)¶
　　　裴度中書令制¶
緝熙政柄亮采皇猷𢎞道德以輔昌圖調隂陽而平經¶
緯我惟求舊人亦與能正位台階實資元老河東節度¶
觀察處置等使開府儀同三司守司徒兼中書令太原¶
<pb:KR2f0010_WYG_039-9a>¶
尹北都留守上柱國晉國公食邑三千户實封三百户¶
裴度星辰禀秀山岳炳靈文蔚采章量苞江海負經邦¶
之逺畧懷許國之明誠研幾而識洞蓍龜運籌而道光¶
竹帛風雨一致儀型四朝萬邦所瞻百辟為憲洎揚兵¶
雁塞建斾龍山謹管籥而戎索烟清壯襟帶而軍牙氣¶
肅冦絶南牧聲雄北門懿茲殊庸朕所嘉歎是用專授¶
衡軸俾清化源統和神人茂育區夏夫宰相之任作予¶
股肱外可以懷柔四夷内可以親附百姓大可以贊亭¶
<pb:KR2f0010_WYG_039-9b>¶
毒阜生成小可以激貪㢘正雅俗爾有休躅予不重言¶
至於玉立巖廊風行號令端若植表為時司南開予胸¶
襟端我視聽實賴人傑代茲天工爰罷麾幢再操舟楫¶
　展乞言之禮豈惟論道之尊佇竭訏謨無虛毗倚可¶
守司徒兼中書令㪚官勲封如故(開成三年/十二月)¶
　　　崔鄲平章事制¶
朕丕承寳圖思臻古理小大之政皆倚輔臣選衆攸難得¶
人而授中大夫守太常卿上柱國賜紫金魚袋崔鄲天資¶
<pb:KR2f0010_WYG_039-10a>¶
正性岳降瓌材慎楊震之四知髙臯陶之九德抱負直¶
質秀發英華動必蹈中和言皆體要聚學每探於精賾馳¶
騁九流摛文若奏乎笙簧抑揚三代鴻量難挹懿聲自¶
髙乃者入典訓詞出司俊髦能用周宻靡混妍媸銓總¶
以明允為先㢘察以澄清為重踐其職任顯有休功秩¶
宗之選方登公台之論彌欝由是酌其望實付以鈞衡¶
恢予之規摹廣予之耳目於戲宰相之任弼諧是資予¶
欲使六氣均調惟爾贊予欲使萬方平乂惟爾成予欲¶
<pb:KR2f0010_WYG_039-10b>¶
使臣工得職惟爾諧予欲使斜正不亂惟爾翼言罔慮¶
於咈耳進無忘於沃心貞觀開元之法度具存房魏姚¶
宋之規猷盡在咨爾丞相舉而行之可守本官同中書¶
門下平章事㪚官勲封如故(開成四/年七月)¶
　　　崔珙平章事制¶
一日萬幾熙帝載者輔相予違爾弼成台德者股肱天¶
將瑞時必有人傑况當出震之日實藉濟川之才諸道¶
鹽鐡轉運等使銀青光祿大夫守刑部尚書上柱國崔¶
<pb:KR2f0010_WYG_039-11a>¶
珙應期而生希代之寳量涵海岳明並日月懷倜儻之¶
竒姿抱英邁之正氣挺質而珪璋比德彯纓而冠葢盈¶
門立言每見於經邦行巳諒先於及物早持旄節再踐¶
郊壇柔獷悍為忠義之心變封疆為禮樂之俗信入人¶
腹令行軍牙及尹正神州儀刑郡國剛能嫉惡明可照¶
奸三輔𢎞取則之風四方禀承流之化泉司筦𣙜益茂¶
器能精若鑑金利逾淬刃歳以饒羡國用富强懿乃成¶
功允諧選衆是宜亮采皇極陟降台階調隂陽於至和¶
<pb:KR2f0010_WYG_039-11b>¶
濟生靈於將泰四維咸舉百度以貞俾時式庸佐朕為¶
理夫周以冢宰制國用漢以丞相調兵食猶怙牢盆之¶
務往居鈞軸之尊后德惟臣良臣惟聖汝其納誨予亦¶
踐言勉符魚水之資永贊文明之化服茲休命敬之敬¶
之可守本官同中書門下平章事依前充諸道鹽鐡轉¶
運等使(開成五/年五月)¶
　　　杜悰平章事制¶
朕顧惟眇身纘承大構思有以允釐百事表率萬邦進¶
<pb:KR2f0010_WYG_039-12a>¶
髦傑於台階庶緝熙於帝載布誠聽問側席眷求爰於¶
岳牧之中載恊蓍龜之兆乃舉成命以副具瞻淮南節¶
度副大使知節度事充諸道鹽鐡轉運等使光祿大夫¶
檢校尚書右僕射杜悰器宇恢𢎞襟度夷曠學通九經¶
之要道符百代之源寒松不凋貞玉無玷忠信勵事君¶
之節勤慎得成務之才任歴殷繁志惟匡益洎臨淮海¶
兼掌貨泉開張多濟物之功饒羡指助軍之獻既而積¶
粟應輓儲幣待供師徒無歉食之虞餽給有贏財之備¶
<pb:KR2f0010_WYG_039-12b>¶
克就戎事在我元臣是以付以國鈞俾司邦計仍征筦¶
𣙜之重務藉輸經濟之良能師長百寮亦從舊貫往踐¶
大位爾其欽哉於戲惟理亂在庶官矧乎輔翼之臣寅¶
亮代天之化必在叅修政本振起皇綱興禮樂以厚人¶
倫竭謀猷以清氛祲期於啟沃以弼予違無金玉爾音¶
將孤於虚佇也可檢校尚書右僕射同中書門下平章¶
事充度支兼諸道鹽鐡轉運等使(㑹昌四年閏/七月甲辰)¶
　　　李回平章事制¶
<pb:KR2f0010_WYG_039-13a>¶
我唐之盛實曰貞觀開元則有若房杜姚宋彌綸大業¶
雖二祖之克聖亦良弼之是賴朕自膺寳祚於茲六年¶
未嘗一日不念貞觀開元之至理其命相也敢容易哉¶
是用藎臣冀臻於道户部侍郎判户部事李回風雲𤣥¶
感山岳降神蔚為人寳好道天爵心無適莫惟直是從¶
事不留滯應機輙發靈府可以調元氣宏材可以濟巨¶
川有君子欲訥之言有賢人可大之業掌綸西掖克潤¶
王猷簡任南臺是稱邦直每揚清以激濁嘗持正以照¶
<pb:KR2f0010_WYG_039-13b>¶
邪凡有敷揚皆稱朕意况副予愛子功機和戎掌彼版¶
圖時維舉職歴試皆可實獲我心是宜叅務中樞啟揚¶
庶績式光帝載且寵正人敬往欽哉無替休命可中書¶
侍郎同中書門下平章事充集賢殿大學士依前判户¶
部事(㑹昌五年/五月乙丑)¶
　　　崔鉉魏扶平章事制¶
潤色王業允俟於良臣丹青帝圖必資於宰輔朕嗣膺¶
大寳思闡鴻猷永惟化源實屬髦傑所期調六氣以遂¶
<pb:KR2f0010_WYG_039-14a>¶
物總萬機而富人夢帝賚予爰立作相正議大夫守御¶
史大夫崔鉉山河秀氣經緯長才金聲含正始之和玉¶
立在風塵之表正議大夫行尚書兵部侍郎判户部事¶
魏扶天與全德性惟中庸有致逺之宏謀負佐王之盛¶
業並操身特立抱氣挺生髙標旁映於羣倫明議動符¶
於大雅早登華顯備閲休嘉穆然清明鬱有素望居易¶
求已秉仁立誠每懷憂國之心益竭徇公之志或早以¶
精慮升於鼎司深陳造膝之言宻勵匪躬之節或嘗以¶
<pb:KR2f0010_WYG_039-14b>¶
敏用服於大寮智可洞於機權才復推於練達爰委綱¶
憲仗名節而立朝亦總地官嘗㑹計而經國紀綱式叙¶
征賦益饒陟其休庸付以大柄朕欲宣明號令𢎞濟生¶
靈致寰海之乂安復河隍之土宇爾宜從容奏議朝夕¶
揣摩副華夏之具瞻展舟航之大用敬服明訓式揚茂¶
勲鉉可中書侍郎同中書門下平章事扶可守本官同¶
中書門下平章事(太和三/年四月)¶
　　　崔龜從平章事制¶
<pb:KR2f0010_WYG_039-15a>¶
丹青神化寅亮天工將寄陶鈞必歸才望故漢中大業¶
魏邴克贊其謨謀開元盛時姚宋同匡其治理嘗覽前¶
載𬗟懷斯人寤寐以求夢卜終協適當舉衆不讓知賢¶
户部尚書判度支崔龜從道峻嵩華志凌霄漢氣包元¶
精識邁前哲巖廊符瑞禮樂英華𢎞通多鑑物之明堅¶
正抱佐時之術而學窮源委詞涌濤波吐論素勵於公¶
忠理躬不踰於信厚烈焰方熾珪璋更寒飛霜巳嚴竹¶
栢猶翠自出入劇職廻翔清途經歴五年恭勤一貫粉¶
<pb:KR2f0010_WYG_039-15b>¶
署潔賜衣之操掖垣髙白鳯之文澄清宣威節制持重¶
暨位延舊德再掌地圖任切良材柄耑國用閭閻不困¶
帑藏有餘邦賦程均節之能軍食表供須之効我有好¶
爵本邀茂勲况乎國楨宜在人傑是用命汝同心弼予¶
升於鼎司執此政柄吉甫德全於文武彦回望著於台¶
衡既諧具瞻實允元輔當酌古訓以恢今猷帖人部喉¶
舌之雄免計曺經費之務期爾鎮撫式彰顯榮於戲惟¶
木從䋲載懷藥石之戒惟風偃草冀流霖雨之功與其¶
<pb:KR2f0010_WYG_039-16a>¶
順美以昭忠不若盡規而輔德與其嚴刑而就理不若¶
齊禮以安人佇聞嘉言共底交泰無令伊傅獨美典墳¶
可户部尚書同中書門下平章事(大中四/年六月)¶
　　　魏謩平章事制¶
天不能獨運任寒暑而成歳功君所以稱尊仗股肱而¶
熙帝載髙拱巖廊之上卒成天地之宜故風后登庸軒¶
圖以穆文終佐理漢業遂昌何莫由斯夫豈相逺爰感¶
風雲之㑹果符夢卜之求屬在休期俾升良弼户部侍¶
<pb:KR2f0010_WYG_039-16b>¶
郎判户部事魏謩膺賢運之間氣蓄王佐之洪材山岳¶
孤髙珪璋特達道德忠信資以修身文章政事乃其餘¶
力自騰芳詞苑振跡諫垣文宗知臣深加寵遇檢校甚¶
峻守道不回未至達官蔚為國器星霜屢變流落幾途¶
秀木摧風燎原見玉汲黯心存乎廊廟望之志在於本¶
朝朕獲奉寳圖勵精治本盡伸人隠思變時雍佇聞宣¶
室之言是有夕扉之拜偉其風望委以憲綱正色立朝¶
不仁自逺貳於卿秩掌我地征吏不敢欺身無伐善彌¶
<pb:KR2f0010_WYG_039-17a>¶
見精强之用頗聞流衍之能朕嘗咨以謨猷觀其識畧¶
動中理㑹慮必輸忠切劘每賴於沃心慷慨不忘於造¶
膝是宜樹為明表載之休聲俾増輝於三台允僉諧於¶
四岳於戲調鹽梅之元鼎濟舟楫之巨川上維四方之¶
安危下繫羣生之舒慘居是任者不其重歟夫激濁揚¶
清衆自聳善存誠去偽人斯歸厚爾其開張教化之具¶
導迎隂陽之和使萬物各遂其宜百官得任其體昔爾¶
先祖為唐輔臣人鏡之名阿衡比德爾尚纂承義訓克¶
<pb:KR2f0010_WYG_039-17b>¶
嗣清風勉思貽厥之謀以闡將明之業勿畏嫌而避事¶
無執謙以自疑永孚於休用觀乃績可守本官同中書¶
門下平章事(大中五/年十月)¶
　　　裴休平章事制¶
我國家之稱至理其惟貞觀開元乎雖盛德成於祖宗¶
而致君存乎輔弼委是丕構付於冲人實資獻臣共荷¶
洪業俾登玉鉉用振金聲正議大夫守禮部尚書充諸¶
道鹽鐡轉運等使裴休明堂梁棟清廟瑚璉道崇五美¶
<pb:KR2f0010_WYG_039-18a>¶
學綜九流持去邪與善之心藴尊主濟時之術早升甲¶
乙首冠賢良諫垣馳讜正之名史氏動直言之筆羽儀¶
著定律吕縉紳仙闈道播於彌綸右掖詞推於潤色三¶
臨藩郡皆垂良吏之能四貳卿曺益見大臣之體洎乎¶
司貨泉之重筦山澤之財用適變通法均寛猛大計如¶
富强之業常規多饒羡之功人無告勞刃有餘地是可¶
以載光袞職爰陟台階式贊雍熙宜膺夢卜爾其允釐¶
庶績盛起訏謨渉大川而示吾津涯馭六馬而遺吾銜¶
<pb:KR2f0010_WYG_039-18b>¶
䇿俾臻皇極克嗣前修於戲人代天工予違汝弼悉乃¶
心力作吾股肱無使阿衡専美於殷家山甫獨稱於周¶
室勉𢎞懿德勿忝虛懷可守本官同中書門下平章事¶
依前充諸道鹽鐡轉運等使(大中六/年八月)¶
　¶
　¶
　¶
　唐大詔令集巻四十九¶
