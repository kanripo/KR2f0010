# -*- mode: mandoku-view; -*-
#+TITLE: 唐大詔令集
#+DATE: 2015-08-24 22:31:29.503945
#+PROPERTY: ID KR2f0010
#+PROPERTY: BASEEDITION WYG    
#+PROPERTY: JUAN 卷八十一
<pb:KR2f0010_WYG_071-1a>¶
欽定四庫全書¶
　唐大詔令集巻八十一¶
　　　　　　　　　　　　宋　宋敏求　編¶
　　政事¶
　　　禮樂¶
　　　　太常樂人蠲除一同民例詔¶
　　　　頒行唐禮及郊廟新樂詔¶
　　　　用慶善曲破陣樂詔¶
<pb:KR2f0010_WYG_071-1b>¶
　　　　詔習禮樂詔¶
　　　　禁斷女樂&KR0239;¶
　　　　内出雲韶舞&KR0239;¶
　　　　雅樂名大唐樂制¶
　　　經史¶
　　　　命蕭瑀等修六代史詔¶
　　　　修晉史詔¶
　　　　簡擇史官詔¶
<pb:KR2f0010_WYG_071-2a>¶
　　　　令諸儒質定古文孝經尚書詔¶
　　　　行何鄭所注書勅¶
　　　　改尚書洪範無頗為陂勅¶
　　　　録開元以来名臣事迹付史館勅¶
　　　　條貫起居注勅¶
　　禮樂¶
　　　太常樂人蠲除一同民例詔¶
太常樂人今因罪讁入營署習藝伶官前代以来轉相¶
<pb:KR2f0010_WYG_071-2b>¶
承襲或有衣冠徹諸公卿子孫一沾此色後世不改婚¶
姻絶於士𩔖名籍異於編甿大恥深疵良可哀愍朕君¶
臨區宇思從寛惠永言淪滯義存刷蕩其大樂鼓吹諸¶
舊人年月已久世代遷易宜得蠲除一同民例但音律¶
之伎積學所成𫝊授之人不可頓闕仍依舊本司上下¶
若已仕官見入班流勿更追呼各從品秩自武德元年¶
以来配充樂户者不在此例(武德二/年八月)¶
　　　頒行唐禮及郊廟新樂詔¶
<pb:KR2f0010_WYG_071-3a>¶
先王之辨方正位體國經野象天地以制法通神明以¶
施化樂由内作禮自外成可以安上治民可以移風易¶
俗揖譲而天下治者其惟禮樂乎固以同和無體非飾¶
玉帛之容豈崇鐘鼓之奏日来月徃樸散淳漓滛慝迭¶
興流而忘本魯昭所習唯在折旋魏文所重止於鄭衛¶
秦氏縱暴載籍咸亡漢朝修緝典章不備時更戰國多¶
所未遑雅道淪喪歴兹永久朕恭承明命嗣膺玉厯懼¶
深馭朽情切納隍慿宗廟之靈資股肱之力上下交㤗¶
<pb:KR2f0010_WYG_071-3b>¶
遐邇乂安率土阽危既拯之於塗炭羣生遂性復納之¶
於軌物興言政本載惕於懐葢知禮樂之情者能作識¶
禮樂之文者能述作者之謂聖述者之謂明朕雖德謝¶
前王而情深好古傷大道之既隠懼斯文之將墜故廣¶
命賢才旁求遺逸探六經之奥㫖採三代之英華古典¶
之廢於今者咸擇善而修復鄭聲之亂於雅者並隨違¶
而矯正莫不本乎人心稽之物理正情性而節事宜窮¶
髙深而歸簡易用之邦國彞倫以之攸叙施之律吕金¶
<pb:KR2f0010_WYG_071-4a>¶
石於是克諧今修撰既畢可頒行天下俾富教之方洵¶
符先聖人倫之化貽厥後昆(貞觀十一/年四月)¶
　　　用慶善曲破陣樂詔¶
國家平定天下革命創制紀功旌德久被樂章今郊祀¶
四懸猶用干戚之舞先朝作樂韞而未申其郊廟享宴¶
等宫懸文舞宜用功成慶善之樂皆著履執拂依舊服¶
袴褶童子冠其武舞宜用神功破陣之樂皆被甲持㦸其¶
執纛之人亦著金甲仍量加簫笛歌鼔等於懸南列坐¶
<pb:KR2f0010_WYG_071-4b>¶
與宫懸合奏(麟德二/年十月)¶
　　　詔習禮樂詔¶
禮樂之用其来尚矣朕誕膺明命克光丕歴思隆頌聲¶
以康至道而曲臺闡訓猶乖揖譲之容大樂登歌徒紀¶
鏗鏘之韻良以教虧綿蕞學闕瞽宗興言盛業寤歎曷¶
已然則幽誠所著縱九臯而必聞忠信且存在十室而¶
無棄但慮習俎之彦隠跡於閭閻辦鐸之英韜聲於林¶
藪夫良玉無趾求之斯来真龍難覩好之而至其四方¶
<pb:KR2f0010_WYG_071-5a>¶
士庶及丘園栖隠有能明習禮經詳䆒音律於行無違¶
在藝可録者並宜州縣捜揚博訪具以名聞¶
　　　禁斷女樂勅¶
朕聞樂者起於心心者動於物物不正不可為樂樂不¶
正則不能理人况天生黎蒸區别男女外則不能導之¶
以禮中則不能由之以樂茍或不臧孰云致理自有隋¶
頺靡庶政彫缺徴聲遍於鄭衛&KR0247;色靡於燕趙廣場角¶
抵長袖風飄聚而觀之浸而為俗所以戎王奪志夫子¶
<pb:KR2f0010_WYG_071-5b>¶
遂行也朕方大變澆訛用清淄蠧睠兹女樂事切驕滛¶
傷風害政莫斯為甚既違令式尤宜禁斷自今以後不¶
得更然仍令御史金吾嚴加捉搦如有犯者先罪長官¶
務令杜絶以稱朕意(開元二年/八月七日)¶
　　　内出雲韶舞勅¶
朕聞舞者所以節八音而行八風豈徒誇詡時代眩耀¶
耳目而已也自立雲韶内府百有餘年都不出於九重¶
今欲陳於百姓冀與公卿同樂豈獨娛於一身且珠翠¶
<pb:KR2f0010_WYG_071-6a>¶
綺羅孰非珍玩常念百金之費每惜十家之産是以所¶
服之服俱非羅綺所冠之冠亦非珠翠至若弋綈之制¶
大帛之衣德雖謝於古人儉不慚於曩&KR0530;庶羣公等觀¶
此當體朕之不奢(開元十二/年正月)¶
　　　雅樂名大唐樂制¶
王者作樂古之大猷葢以殷薦上帝嚴配祖考况順天¶
地之體開山川之風發揮雅音道逹和氣揖譲而理不¶
其盛歟自戰國以来此道隳壊但紀鏗鏘之節寧探述¶
<pb:KR2f0010_WYG_071-6b>¶
作之深歴代因循莫之改革朕嘗以聽政之暇緬尋前¶
典雖舊制之空存而正聲之多缺將何以列彼祠祀感¶
於靈神斯事體大諒資合度是用躬親有以裁校定六¶
律而為本避五行之相剋哀慢滛過去其弊也清濁剛¶
柔適其中也亦既協應頗為成文或得之於自然乃不¶
知其本然豈上𤣥幽贊俾正缺遺者哉方於六代之作¶
亦各一時之義也乃命奉常陳於祀事用昭誠敬且敦¶
風俗而王公卿士爰及有司頻詣闕上言請以唐樂名¶
<pb:KR2f0010_WYG_071-7a>¶
斯至公事朕安得而辭焉然則大成大韶大濩大夏皆以大¶
字表其樂章今之所請宜曰大唐樂(開元二十/九年六月)¶
　　經史¶
　　　命蕭瑀等修六代史詔¶
經典序言史官紀事考論得失究盡變通所以裁成義¶
𩔖懲惡勸善多識前古貽鑒將来伏羲以降周秦斯及¶
兩漢𫝊緒三國並命迄于晉宋載籍備焉自有魏南徙¶
上乘機運周隋禪代歴世相仍梁氏稱邦跨據淮海齊¶
<pb:KR2f0010_WYG_071-7b>¶
遷龜鼎陳建宗祊莫不自命正&KR0203;綿歴嵗祀各殊徽號¶
刪定禮儀至於發跡開基受終告代嘉謀善政名臣竒¶
士立言著績無乏於時然而簡牘未修紀傅咸缺炎凉¶
已積謡俗還訛餘烈遺風冺焉將墜朕握圖馭宇長世¶
字民方立典謨永垂憲則顧彼湮落用深歎悼有懐撰¶
録實資良直中書令蕭瑀給事中王敬業著作即殷聞¶
禮可修魏史侍中陳叔逹秘書丞令狐德棻太史令唐¶
儉可修周史兼中書令封德彞中書舎人顔師古可修¶
<pb:KR2f0010_WYG_071-8a>¶
隋史大理卿崔善為中書舎人孔紹安太子洗馬蕭德言¶
可修梁史太子詹事裴矩兼吏部郎中祖孝孫前秘書¶
監魏徴可修齊史秘書丞竇璡給事中歐陽詢秦王文¶
學姚思亷可修陳史務加覈詳博採舊聞義在不刋書¶
法無隠(武德五年/十二月)¶
　　　修晉書詔¶
朕拯溺師旅省方禮畢四海無事百揆多閒遂因暇日¶
詳觀典府考龜文於羲載辨鳥册於軒年不出岩廊神¶
<pb:KR2f0010_WYG_071-8b>¶
交千祀之外穆然旒纊臨睨九皇之表是知右史序言¶
斯不爽昧左官詮事歴兹綿逺發揮文字之本通逹書¶
契之源大矣哉葢史籍之為用也自沮誦攝官之後伯¶
陽載筆之前代列史臣皆有刪著仲尼修而採檮杌倚¶
相誦而闡丘墳降自西京班馬騰其茂寔逮於東漢范¶
謝振其芳聲蕞爾當塗陳夀覈其國志𦕈哉劉宋沈約¶
裁其帝籍至梁陳髙氏朕命勒成惟周及隋亦同甄録¶
莫不彰善癉惡激一代之清芬褒吉懲凶備百王之令¶
<pb:KR2f0010_WYG_071-9a>¶
典唯晉氏膺運制有中原上帝啟𤣥石之圖下武代黄¶
星之德及中朝鼎革江左嗣興並宅寰區式重徽號足¶
以飛英麗筆將羙冊書但十有八家雖存記注而才非¶
良史事虧寔錄緒煩而寡要思勞而少功叔寧課虗滋¶
味同於畫餅子雲學海涓滴湮於涸流處叔不然於中¶
興法盛莫通於創業洎乎干陸曹鄧略記帝王鸞盛廣¶
松纔編載記其文既野其事罕𫝊遂使典午清髙韜遺¶
芳於簡册金行曩誌缺繼美於驪騵遐想寂寥深為歎¶
<pb:KR2f0010_WYG_071-9b>¶
息宜令修國史所更撰晉書銓次舊聞裁成義𩔖俾夫¶
湮洛之誥咸使發明其所湏可依修五代史故事若少¶
學士亦量事追取(貞觀二十/年閏二月)¶
　　　簡擇史官詔¶
修撰國史義在典寔自非操履貞白業量該通讜正有¶
聞方堪此任所以承前縱居史官必就中簡擇灼然為¶
衆所推者方令著述如聞近日以来但居此職即知修¶
撰非唯編緝踈舛亦恐漏泄史事自今以後宜遣史司¶
<pb:KR2f0010_WYG_071-10a>¶
於史官内簡擇堪任修史人錄名進内自餘雖居史職¶
不得輙令聞見所修史籍及未行用國史等事(總章三/年十月)¶
　　　令諸儒質定古文孝經尚書詔¶
孝經尚書有古文本孔鄭注其中指趣頗多踳駮精義¶
妙理若無所歸作業用心復何所適宜令諸儒并訪後¶
進逹解者質定奏聞(開元七/年三月)¶
　　　行何鄭所注書勅¶
朕以全經道喪大義久乖淳感之性浸㣲流遁之源未¶
<pb:KR2f0010_WYG_071-10b>¶
息是用旁求廢簡逺追缺文欲使發揮異説同歸要道¶
永惟一致之用以開百行之端間者諸儒所𫝊頗乖通¶
議敦孔學者冀鄭門之息滅尚今文者指古𫝊為誣偽¶
豈朝廷並列書府以廣儒術之心乎况孔鄭大宗固多¶
殊趣諸生㑹議曽無所申而推求小疵其細已甚聚訟¶
之訓人無則焉其何鄭二家可令仍舊行用王孔所注¶
𫝊習者希宜布繼絶之典頗加奬飾子夏𫝊逸篇既廣¶
前令帖易者停(開元七/年五月)¶
<pb:KR2f0010_WYG_071-11a>¶
　　　改尚書洪範無頗為陂勅　　　　　　孫逖¶
勅典謨既作雖曰不刋文字或訛豈必相襲朕聼政之¶
暇乙夜觀書匪徒閲於㣲言實&KR0082;暢於精理每讀尚書¶
洪範至無偏無頗遵王之義三復兹句常有所疑據其下文¶
並皆協韻唯頗一字寔則不倫又周易㤗卦中無平不¶
陂釋文云陂有頗音陂之與頗訓詁無别為陂則文亦¶
㑹意為頗則聲不成文應由煨燼之餘編簡墮缺𫝊授¶
之際差别相沿原始要終湏有刋革朕雖先覺兼訪諸¶
<pb:KR2f0010_WYG_071-11b>¶
儒僉以為然終非獨斷其尚書洪範無偏無頗字宜改¶
為陂庶使先儒之義去彼膏盲後學之徒正其魚魯仍¶
令宣示國學¶
　　　録開元以来名臣事迹付史館勅¶
勅朕君臨萬邦多歴年所於今行事動必見書循以舊¶
章𫝊諸寔錄豈朕之獨理所賴良臣或謀猷　以濟其¶
事或規諷以成其道開元以来勲庸德業咸宜備叙其¶
身已沒者宜令子孫具錄事迹送史館(開元二十/五年五月)¶
<pb:KR2f0010_WYG_071-12a>¶
　　　條貫起居注勅¶
記事記言史官是職昭垂法誡著在舊章舉而必書朕¶
所深望自今以後毎坐日宰臣及諸司對後如是可備¶
勸誡合在紀述者委承㫖宰相宣示左右起居綴録仍¶
准舊例每季送史館(元和十二/年九月)¶
　¶
　¶
　¶
<pb:KR2f0010_WYG_071-12b>¶
　¶
　¶
　¶
　¶
　¶
　¶
　¶
　唐大詔令集巻八十一¶
